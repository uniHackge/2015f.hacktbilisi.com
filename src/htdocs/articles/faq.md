### რა არის ჰაკათონი?
ჰაკათონი არის მარათონი, სადაც მონაწილეები მოკლე დროში მუშაობენ ახალ იდეებზე, ტექნოლოგიებზე და უბრალოდ ატარებენ კარგ დროს. უფრო დაწვრილებით ჰაკათონის შესახებ, იხილეთ 
[ეს პოსტი](http://goo.gl/AI8s3v).

### ვის შეუძლია მონაწილეობის მიღება?
ჰაკათონში მონაწილეობის მიღება შეუძლია ყველას, ვინც არის აქტიური სტუდენტი (ბაკალავრის და მაგისტრის) და სკოლის მოსწავლე.

### ვინ იღებს მონაწილეობას ჰაკათონში?
ჰაკათონში, გარდა მოსწავლეებისა და სტუდენტებისა მთელი საქართველოდან, მონაწილეობას მიიღებენ გუნდები უკრაინის, თურქეთის, სომხეთისა და აზერბაიჯანის უნივერსიტეტებიდან.

### რა ვქნა თუ არ მყავს გუნდი ან არ მაქვს იდეა?
ეს სულაც არ ნიშნავს, რომ ჰაკათონზე არ უნდა მოხვიდეთ!
თავისუფლად შეგიძლიათ გამოიყენოთ [hackTBILISI-ის ფეისბუქის ივენთის გვერდი](goo.gl/Rt5W92) გუნდის მოსაძებნად.<br>
დაწერეთ თუ როგორი ადამიანი გჭირდებათ გუნდში, ან თქვენ რა შეგიძლიათ თავად შესთავაზოთ გუნდს.


### რა უნდა ვიქონიო თან?
- **სტუდენტებმა:** სტუდენტური ბარათი და/ან პირადობის მოწმობა სტუდენტის სტატუსის აღნიშვნით.<br>
- **მოსწავლეებმა:** მოსწავლის სტატუსის დამადასტურებელი დოკუმენტი. <br>
- **ყველა მონაწილე:** საკუთარი ლეპტოპი, დამტენი, პირადი ჰიგიენის საგნები და ყველაფერი, რაც 3 დღის განმავლობაში დაგჭირდებათ.


### და რომ არ ვარ დეველოპერი?
ჰაკათონები არ არის მხოლოდ  დეველოპერებისთვის - ჰაკათონები არის ყველასთვის! ხარ დიზაინერი, ხარ ინჟინერი, ხარ ნებისმიერი სფეროს წარმომადგენელი და გაქვს იდეა, ან არ გაქვს და თვლი რომ შენი ადგილი ჰაკათონზეა ? - მაშინ მოდი, რადგან hackTBILISI-ის კარი ყველასთვის ღიაა.


### რამდენი წევრი შეიძლება იყოს გუნდში?
გუნდში წევრების რაოდენობა არ უნდა აღემატებოდეს ოთხს. <br>
ინდივიდუალურადაც შეგიძლიათ მონაწილეობის მიღება, თუმცა გვერწმუნეთ, გუნდთან ერთად მუშაობის სიამოვნებას არაფერი შეედრება. 


### როდის იწყება hackTBILISI?
ჰაკათონი დაიწყება პარასკევს, 18 დეკემბერს, 20 საათზე და დასრულდება კვირას, 20 დეკემბერს, 16 საათზე.  მონაწილეების ადგილზე რეგისტრაცია დაიწყება 17:00 საათიდან, 19:00 საათზე დაიწყება გახსნის ცერემონია, ხოლო 20:00 საათიდან კი მონაწილეებს შეეძლებათ მუშაობის დაწყება. 


### ჰაკათონში მონაწილეობა უფასოა?
რა თქმა უნდა. ასევე, 3 დღის განმავლობაში უზრუნველყოფილი იქნება უფასო კვებაც.


### ვინაა ორგანიზატორი და სად ტარდება?
hackTBILISI-ის  ორგანიზატორია ორგანიზაცია UniHack და თავისუფალი უნივერსიტეტი. ჰაკათონი ტარდება კახა ბენდუქიძის საუნივერსიტეტო კამპუსში.
